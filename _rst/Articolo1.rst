Articolo 1 
==========

IL MINISTRO PER LA FUNZIONE PUBBLICA
e per il coordinamento dei servizi
di informazione e sicurezza

A tutte le pubbliche amministrazioni

Premessa.
---------

Il Ministro della funzione pubblica desidera, con questa direttiva,contribuire alla semplificazione del linguaggio usato dalle amministrazioni pubbliche per la redazione dei loro testi scritti. Le amministrazioni pubbliche utilizzano infatti un linguaggio molto tecnico e specialistico, lontano dalla lingua parlata dai cittadini che pure ne sono i destinatari. Invece, tutti i testi prodotti dalle amministrazioni devono essere pensati e scritti per essere compresi da chi li riceve e per rendere comunque trasparente l'azione amministrativa.

I numerosi atti prodotti dalle pubbliche amministrazioni, sia interni (circolari, ordini di servizio, bilanci) sia esterni, devono prevedere l'utilizzo di un linguaggio comprensibile, evitando espressioni burocratiche e termini tecnici. Anche gli atti amministrativi in senso stretto, che producono effetti giuridici diretti e immediati per i destinatari, devono essere progettati e scritti pensando a chi li legge. Oltre ad avere valore giuridico, pero', gli atti amministrativi hanno un valore di comunicazione e come tali devono essere pensati. Devono, perciò, essere sia legittimi ed efficaci dal punto di vista giuridico, sia comprensibili, cioè di fatto efficaci, dal punto di vista comunicativo.

La direttiva sulla semplificazione del linguaggio dei testi amministrativi si inserisce in un lavoro decennale compiuto dal Dipartimento della funzione pubblica su questo tema che ha già prodotto alcuni risultati apprezzabili e che si desidera in questa occasione richiamare. Le regole e i consigli, già indicati in alcuni strumenti prodotti dal Dipartimento - il Codice di stile del 1993 e il Manuale di stile del 1997 - assumono, però, a partire da questa direttiva un carattere più formale. Questa direttiva si collega, inoltre, alla circolare del 2 maggio 2001 emanata dal Dipartimento per gli affari giuridici e legislativi, dedicata alla redazione dei testi normativi e ne rappresenta uno sviluppo, poiché si applica ai testi che in maniera più o meno diretta applicano le norme. è evidente, infatti, che il linguaggio delle amministrazioni pubbliche sarà tanto più chiaro quanto più chiari saranno i testi normativi.

Questa direttiva contiene regole da applicare a tutti i testi prodotti dalle amministrazioni pubbliche, regole che riguardano la comunicazione, la struttura giuridica e il linguaggio dei testi scritti. Dovranno, quindi, essere riscritti anche i principali atti e documenti amministrativi vigenti: secondo le indicazioni qui contenute e tenendo conto delle segnalazioni prevenute agli uffici relazioni con il pubblico. Infine, per facilitare l'applicazione della direttiva, il Dipartimento della funzione pubblica ha avviato un servizio di assistenza alle amministrazioni sul proprio sito web: www.funzionepubblica.it

Dal 15 maggio 2002, le amministrazioni troveranno sul sito una sezione dedicata alla semplificazione del linguaggio con assistenza on line continua e potranno chiedere informazioni, chiarimenti e spiegazioni.

Roma, 8 maggio 2002
	
Il Ministro: Frattini

Registrato alla Corte dei conti il 27 maggio 2002 Ministeri istituzionali, Presidenza del Consiglio dei Ministri, registro n. 6, foglio n. 1

Le regole di comunicazione e di struttura giuridica
---------------------------------------------------

.. toctree::
 :maxdepth: 3
 :caption: Sommario
 
 01-Avere-e-rendere-sempre-chiaro-il-contenuto-del-testo.rst          
 02-Individuare-sempre-il-destinatario.rst                            
 03-Individuare-le-singole-informazioni-e-inserirle-nel-testo-in-modo-logico.rst                                                           
 04-Individuare-e-indicare-i-contenuti-giuridici-del-testo.rst        
 05-Individuare-la-struttura-giuridica-più-efficace-per-comunicare-gli-atti.rst                                                            
 06-Verificare-la-completezza-delle-informazioni.rst                  
 07-Verificare-la-correttezza-delle-informazioni.rst                  
 08-Verificare-la-semplicità-del- testo.rst                           
 09-Usare-note-allegati-e-tabelle-per-alleggerire-il-testo.rst        
 10-Rileggere-sempre-i-testi-scritti.rst                              
 Le.regole.di.scrittura.del.testo.rst                                 
