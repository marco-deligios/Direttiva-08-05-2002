Le regole di scrittura del testo
================================

Gli  esempi  sono  stati  tratti da documenti attualmente usati dalle pubbliche amministrazioni.

1. Scrivere frasi brevi.
------------------------

Le ricerche dicono che frasi con più di 25 parole sono difficili da capire e ricordare. Ogni frase deve comunicare una sola informazione. È sempre preferibile dividere la frase lunga, aumentando dunque l'uso della punteggiatura.

+----------------------------------+----------------------------------+
|        Testo originale           |         Testo riscritto          |
+==================================+==================================+
| Qualora dal controllo dovesse emergere la non veridicità del contenuto della dichiarazione, il dichiarante decade dai benefici conseguiti sulla base della dichiarazione non veritiera, fermo restando quanto previsto dall'art. 26 della legge 4 gennaio 1968, n. 15, in materia di sanzioni penali |
Chi rilascia una dichiarazione falsa, anche in parte, perde i benefici descritti e subisce sanzioni penali 1.|
+----------------------------------+----------------------------------+
|                                  | 1 Art. 26, legge n. 15 del 4 gennaio 1968.|
+----------------------------------+----------------------------------+

2. Usare parole del linguaggio comune.
--------------------------------------

Rispetto alle parole di un dizionario, quelle che usiamo di solito sono in numero molto contenuto. Il vocabolario di base della lingua italiana contiene meno di 7000 parole e sono quelle che dobbiamo preferire se vogliamo essere capiti da chi legge.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|L'ufficio trattamento economico in|                                  |
|indirizzo, cesserà la             |                                  |
|corresponsione degli emolumenti a | Dal 1° maggio 2001 il nostro   |
|decorrere dal 1° maggio 2001.     | ufficio sospenderà i pagamenti.  |
+----------------------------------+----------------------------------+

3. Usare pochi termini tecnici e spiegarli.
-------------------------------------------

Contrariamente a quanto si crede, in un "testo di servizio" (un testo che informa o fornisce istruzioni) il numero di termini tecnici indispensabili è normalmente molto basso. In media, in un testo amministrativo le parole tecniche sono meno di cinque su cento. È bene usare solo quelle veramente necessarie e, quando possibile, spiegarne il significato in una nota oppure con un piccolo glossario.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|      Tali posizioni sono da      |                                  |
|identificare non tanto in diritti |                                  |
| irrefragabili, il cui esercizio  |                                  |
| prescinde dall'adozione di atti  |                                  |
| permissivi dell'amministrazione, |                                  |
|   ma in situazioni giuridiche    |I cittadini che vogliono iniziare |
| suscettibili di trasformazione a |   un'attività devono chiedere    |
|     seguito di atti di tipo      |      un'autorizzazione alle      |
|           suindicato.            |   amministrazioni competenti.    |
+----------------------------------+----------------------------------+

4. Usare poco abbreviazioni e sigle.
------------------------------------

È bene evitare abbreviazioni e sigle: spesso sono ovvie per chi scrive, ma non sono capite da chi legge. Se le usiamo, è bene che la prima volta che compaiono siano sciolte e scritte per esteso. Fanno eccezione abbreviazioni e sigle d'uso consolidato e molto note (per esempio: Fiat, Cgil, Istat).

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|                                  |   Vi chiediamo di indicare al    |
|                                  |    responsabile dell'ufficio     |
|Le SS.LL. sono pregate di indicare|    regionale per le politiche    |
| al responsabile dell'U.R.P.A. i  |  agricole (Urpa) i membri della  |
|membri della commissione preposta | commissione per il rilascio del  |
|    al rilascio del patentino.    |            patentino.            |
+----------------------------------+----------------------------------+

5. Usare verbi nella forma attiva e affermativa.
------------------------------------------------

È buona regola costruire il periodo usando prevalentemente frasi attive. Il testo con il verbo attivo e in forma affermativa è più incisivo, le frasi sono più brevi, la lettura più rapida.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|Non volendo disconoscere a codesto|                                  |
|    ufficio il diritto di non     |                                  |
| ingerenza, viene tuttavia fatta  |  Vi chiediamo di comunicarci i   |
|richiesta che siano comunicati gli|    risultati dei lavori della    |
|     esiti della commissione.     |           commissione.           |
+----------------------------------+----------------------------------+

6. Legare le parole e le frasi in modo breve e chiaro.
------------------------------------------------------

Costruire  il testo in modo semplice e compatto significa anzitutto rendere  esplicito  il  soggetto e ripeterlo quando è necessario. È opportuno  evitare  le  sequenze  di parole che non hanno un verbo in forma esplicita.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|     ... stanti le urgenti ed     |                                  |
|    indifferibili esigenze di     |                                  |
| personale in grado di garantire  |                                  |
| adeguata e qualificata attività | ... poiché il dipartimento 8 ha   |
|di assistenza tecnica ai lavori ed|   urgente bisogno di personale   |
| agli interventi programmati dal  |qualificato per svolgere i lavori |
|   settore dipartimentale 8 ...   | e gli interventi programmati ... |
+----------------------------------+----------------------------------+

7. Usare  in  maniera  coerente  le  maiuscole,  le  minuscole  e  la punteggiatura.
------------------------------------------------------------------------------------

Le maiuscole sono mezzi ortografici che hanno lo scopo di segnalare l'inizio di un periodo e i nomi propri. I testi amministrativi affidano spesso alle maiuscole contenuti stilistici di rispetto, di gerarchia, di enfasi. Questi usi sono retaggio di una cultura retorica, appesantiscono lo stile e il tono della comunicazione: essi devono essere eliminati o ridotti quanto più è possibile. La punteggiatura, per contro, suddivide il testo in unità di senso. Essa non solo guida l'occhio e la voce, ma articola il contenuto logico di quanto è scritto. Una buona punteggiatura obbliga a togliere ambiguità al testo e a collegare in modo corretto i contenuti.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|  L'emergere di nuove modalità   |    Anche nel settore pubblico     |
| d'interazione anche nel settore  |   emergono nuovi rapporti con    |
|     pubblico che coinvolgono     |  istituzioni di diversa natura.  |
|  istituzioni di diversa natura   |Questo fenomeno pone due ordini di|
|   hanno inevitabilmente posto    |problemi. In primo luogo, dobbiamo|
|       quesiti intorno alle       |    ridefinire le procedure di    |
|configurazioni sia dei processi di|   decisioni delle istituzioni    |
|decision making politico sia nelle|   politiche. In secondo luogo,   |
|       configurazioni delle       |      dobbiamo ridefinire le      |
|   amministrazioni pubbliche e    |      responsabilità delle        |
|   responsabili dell'offerta di   | amministrazioni pubbliche nella  |
|        servizi pubblici.         |      gestione dei servizi.       |
+----------------------------------+----------------------------------+

8. Evitare neologismi, parole straniere e latinismi.
----------------------------------------------------

Non  si  deve  essere  ostili,  a  priori,  ai  neologismi.  Ma  è consigliabile usarli solo se sono effettivamente insostituibili e non usarli  se  sono  effimeri  fenomeni di moda. Analogamente, le parole straniere  e  i  latinismi vanno evitati ove sia in uso l'equivalente termine  in  lingua italiana. È ormai frequente il ricorso a termini tecnici  propri  della società dell'informazione e dell'elettronica: da evitare se ve ne siano di equivalenti nella lingua italiana.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|                                  |  La gestione di questo servizio  |
|   Tale servizio, come è noto,   |   sarà affidata a un soggetto     |
|  dovrà essere esternalizzato.   |             esterno.              |
+----------------------------------+----------------------------------+
|    Bisogna porre particolare     | Bisogna curare con attenzione le |
|      attenzione alla policy      |     fasi di attuazione delle     |
|         implementation.          |            politiche.            |
+----------------------------------+----------------------------------+
| Le agevolazioni saranno concesse | Le agevolazioni saranno concesse |
| anche ai conviventi more uxorio. |  anche alle coppie conviventi.   |
+----------------------------------+----------------------------------+

9. Uso del congiuntivo.
-----------------------

Il testo scritto richiede il rispetto del congiuntivo. Dove il contesto lo permette, è opportuno però sostituire il congiuntivo con l'indicativo o con l'infinito. L'indicativo rende il testo più diretto e evita informazioni implicite o ambigue.

+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|    Ove la commissione potesse    |Se la commissione si riunirà per  |
| riunirsi per tempo, le delibere  |tempo, le delibere saranno ancora |
|     sarebbero ancora valide.     |             valide.              |
+----------------------------------+----------------------------------+

10. Usare in maniera corretta le possibilità di composizione grafica del testo.
-------------------------------------------------------------------------------

 I sistemi di video scrittura mettono a disposizione di chi scrive enormi possibilità di scelte grafiche e tipografiche. Neretti, sottolineature, corsivi, caratteri, grandezza del corpo, elenchi sono solo alcuni esempi di tali possibilità e possono aiutare a focalizzare l'attenzione. È bene tuttavia non abusarne e utilizzarli con parsimonia. Il testo sobrio è sempre visivamente leggibile e coerente.
 
+----------------------------------+----------------------------------+
|        Testo originale           |         Testo riscritto          |
+----------------------------------+----------------------------------+
|                                  |    Il comando comunica che il    |
|  Si comunica che NULLA OSTA per  |materiale pubblicitario descritto |
|questo Comando alla sottodescritta|   può essere temporaneamente     |
|ISTALLAZIONE PRECARIA di materiale| installato. L'installazione deve |
|  pubblicitario, alle condizioni  |rispettare le condizioni seguenti:|
|          retroindicate.          |             a. b. c.             |
+----------------------------------+----------------------------------+

